Τκ.

PLAVTI RV DE Ns.

ACTVS 111.

DAEMONES.
Miris modis di ludos faciunt hominibus : 111 1
Ne dormientis quidem sinunt quiescere. 595

Velut ego hac nocte quae praecessit proxuma

Mirum atque inscitum somniaui somnium.

Ad hirundininum nidum uisast simia

Ascensionem ut faceret admolirier:

Neque eas eripere quibat inde. postibi 600
'Videtur ad me simia adgredirier,

Rogare scalas ut darem utendas sibi.

Ego ad hoc exemplum simiae respondeo:

Natas ex Philomela Attica esse hirundines.

Ago cum illa, nequid noceat meis popularibus. 605
Atque illa nimio iam fieri ferocior:

Videtur ultro mihi malum minitarier.

In ius uocat med. ibi ego nescio quo modo

Iratus uideor mediam arripere simiam :

Concludo in uincla bestiam nequissumam. 610
Nunc quam ad rem dicam hoc attinere somnium,
Numquam hodie quiui ad coiecturam euadere.

Sed quid hic in Veneris fano meae uiciniae

Clamoris oritur? animus miratur meus.

TizAcHALro. DAEMONES. (LoRARn.)

Pro Cyrenenses populares, uostram ego inploro 111 2
fidem, 615
Agricolae, adcolae propinqui qui estis his regionibus,

